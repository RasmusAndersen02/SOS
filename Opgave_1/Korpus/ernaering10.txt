{h}diætist,{o} {k}klinisk diætist, diætvejleder{o}, person, der med diæter og kostændringer vejleder patienter med ernæringsbetingede sygdomme, fx diabetes, hjerte-kar-sygdomme, fedme eller allergi. Diætister er fortrinsvis beskæftigede på sygehuse med patientbehandling, men arbejder også med forskning og undervisning, som konsulenter for firmaer, der markedsfører diætprodukter, eller de kan være privatpraktiserende. Uddannelsen foregår på Specialkursus i Husholdning ved Aarhus Universitet. 


