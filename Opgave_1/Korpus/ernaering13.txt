{h}kwashior\kor,{o} (fra et niger-kordofansk sprog i Ghana, dialektalt med bet. "rød dreng" pga. sygdommens rødfarvning af håret og "fordrevet barn" pga. fordrivelse fra moderens bryst af en yngre søskende), sygdom, der første gang blev beskrevet i 1932 blandt afrikanske småbørn med proteinmangel. Ved ensidig ernæring med kulhydrater stagnerer væksten, og barnet bliver apatisk. Maven bliver stærkt udspilet pga. forstørrelse af leveren; hud og slimhinder bliver tørre og danner let sår pga. nedsat modstandskraft, og der dannes hungerødem pga. blodets lave indhold af protein. Hudsymptomerne skyldes sandsynligvis samtidig mangel på zink. Uden behandling med protein, fx mælkepulver, er sygdommen dødelig. Se også >mangelsygdomme.(sk)NEng{o} 


