{h}pel\lagra,{o} (af lat. {k}pellis{o} "hud" og gr. {k}-agra{o} som i >{k}podagra{o}), mangelsygdom, der optræder ved utilstrækkelig indtagelse af >niacin. Sygdommen blev beskrevet i 1700-t. og blev i bakteriologiens banebrydende år i 1800-t. betragtet som en infektionssygdom. I 1914 påviste den amerikanske læge J. Goldberger (1874-1929), at pellagra kunne behandles med bl.a. gær, mælk og oksekød. I 1937 blev det opklaret, at dette skyldtes disse fødemidlers indhold af niacin. 


