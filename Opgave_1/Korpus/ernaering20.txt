{h}bio\tin,{o} (af gr. {k}biote{o} ælivæ og >{k}-in{o}), et vandopløseligt vitamin, der også er blevet kaldt coenzym R, vitamin H og vitamin B{st8}. Biotin findes bl.a. i lever, nyre, mælk, fisk, gær, nødder og kornprodukter. Det er nødvendigt for normal vækst og indgår i omsætningen af fedt, kulhydrat og protein i kroppen. Det daglige behov er ca. 30-100 µg. Mangel på biotin er sjældent blevet observeret hos mennesker; det viser sig bl.a. ved appetitløshed, kvalme, utilpashed, hudforandringer og hårtab. Mangel kan opstå ved indtagelse af store mængder rå æggehvide, som indeholder et glykoprotein, >avidin, der binder biotin og forhindrer optagelse i tarmen. 


