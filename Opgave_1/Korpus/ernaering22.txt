{h}cy\anocobalamin,{o} cobaltholdigt lægemiddel, som anvendes ved behandling af mangel på B{st12}-vitamin, som er af betydning for bloddannelsen og centralnervesystemets funktion. Der findes flere B{st12}-vitaminformer (cobalaminer); den form, der forekommer i kroppen, er ustabil og kan derfor ikke anvendes som lægemiddel. Det daglige behov for B{st12}-vitamin er ca. 3  µg, dog 4  µg for gravide og ammende, hvilket rigeligt dækkes af indholdet i en dansk gennemsnitskost. Vitaminet forekommer i kød- og mejeriprodukter. Mangelsymptomer kan optræde hos veganere (se >vegetarkost) eller hos mennesker med nedsat mavesaftproduktion, hvorved fødens B{st12}-vitamin ikke udnyttes. Den typiske mangelsygdom ({k}perniciøs anæmi{o}) viser sig ved svær blodmangel og føleforstyrrelser i fingre og tæer. Andre symptomer kan være nedsat smagssans, svie i tungen, gangforstyrrelser og psykiske ændringer. I 1926 opdagede man en helbredende effekt af leverpræparater, og i 1948 blev cobalamin udvundet herfra. Til behandling af B{st12}-vitaminmangel anvendes indsprøjtninger med cyanocobalamin eller en beslægtet form, hydroxycobalamin. Når det er sikret, at sygdommen derved er velbehandlet, kan der evt. skiftes til vedligeholdelsesbehandling med tabletter indeholdende cyanocobalamin; sikrest er dog indsprøjtning. (sk)Hippe{o} 


