{h}D-vitamin,{o} {k}kalciferol{o}, fedtopløseligt vitamin, der er medvirkende ved reguleringen af kroppens calcium- og fosfatbalance. Vitaminet er dermed af betydning for knoglernes vækst og desuden for en række basale cellefunktioner. D-vitamin er nødvendigt, for at kostens indhold af calcium og fosfat kan udnyttes, og for at mindske tabet af disse stoffer gennem nyrerne (se >calciumstofskiftet). Flere stoffer, som alle er >steroider, har virkning som D-vitamin. De vigtigste er D{st2}-vitamin {k}(ergokalciferol){o} og D{st3}-vitamin {k}(kolekalciferol){o}.
 I kroppen kan kolesterol ved sollysets bestråling af huden omdannes til kolekalciferol, som i leveren og nyrerne omdannes til den aktive D-vitaminforbindelse dihydroxykolekalciferol. Ved tilstrækkelig solbestråling af huden dækker denne kilde fuldt ud behovet for D-vitamin. Desuden tilføres D-vitamin gennem føden, enten som kolekalciferol, som navnlig fås fra fede fisk og torskelever, eller som ergokalciferol. Forstadiet til dette,{k} ergosterol{o}, som findes i gær og planter, kan ved bestråling med ultraviolet lys omdannes til ergokalciferol. Hvis forbruget af disse fødeemner er beskedent, og huden ikke får sollys nok, kan behovet hos voksne dækkes med et tilskud af D-vitamin på 200-400 IE (5-10 µg) daglig. Indtagelsen af D-vitamin er hos de fleste voksne danskere betydelig under det anbefalede. Danskernes vigtigste kilder til D-vitamin er fisk, kød, æg og mælk. De bedste kilder er fede fisk (sild, sardiner, makrel og laks). Længerevarende indtagelse af større doser (1000 µg) kan medføre forgiftning pga. højt indhold af calcium og fosfat i blodet. 
 D-vitaminmangel medfører forstyrrelser i knogle-, muskel- og nerveceller og kan hos børn medføre >engelsk syge. Hos voksne, navnlig ældre personer, kan der optræde knogleskørhed med risiko for knoglebrud. I alle aldre svækkes muskelfunktionen, og påvirkningen af nervecellerne kan medføre kramper. Nyere forskning tyder på, at D-vitamin har betydning for reguleringen af cellernes udvikling og funktion. D-vitamin synes også at påvirke immunsystemet og at hæmme abnorm cellevækst. Et D-vitaminlignende lægemiddel, calcipotriol, har således fundet anvendelse ved behandling af psoriasis. (sk)LHyld 


