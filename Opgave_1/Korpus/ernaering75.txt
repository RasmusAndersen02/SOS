{hfk2}Ernæring.{o} Fra fortrinsvis at have været et uundværligt konserveringsmiddel har salt siden midten af 1800-t. i højere grad fået rollen som krydderi og smagsforstærker. Både natrium og klor er essentielle næringsstoffer for mennesker, og behovet for salt er for voksne 1,2 g daglig. Danskernes daglige saltindtagelse er 9-13 g, dvs. mere end otte gange behovet. Mindst halvdelen stammer fra industriel tilsætning ved forarbejdning af fødevarerne, og kun ca. 20% fra forbruget i køkkenet og ved bordet.
 Pga. en antaget risiko for udvikling og/eller forværring af blodtryksforhøjelse har reduktion af saltindtagelsen tidligere været anbefalet. I 1990æerne er det dog påvist, at der ikke er holdepunkter for, at forskelle i saltindtagelsen inden for vide grænser har nogen væsentlig betydning for blodtrykket hos de fleste mennesker. En mindre gruppe af patienter med blodtryksforhøjelse vil dog kunne sænke deres blodtryk ved at mindske saltindtagelsen. En stor saltindtagelse har næppe nogen betydning for sygdomme som astma, knogleskørhed, svangerskabsforgiftning og apopleksi, hvorimod der er stærk mistanke om, at indtagelse af stærkt saltede fødemidler kan øge risikoen for udvikling af mavesækkræft.(sk)AAst{o} 


