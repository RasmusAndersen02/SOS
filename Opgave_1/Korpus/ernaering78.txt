{hfk2}Ernæring.{o} 95% af kroppens indhold af fluor findes i skelettet og tænderne. Drikkevandets indhold af fluor er afgørende for størrelsen af den daglige indtagelse. En lav fluorindtagelse øger risikoen for at udvikle {k}caries{o} (huller i tænderne), mens en daglig indtagelse på 1-4  mg halverer hyppigheden (se >fluorbehandling). Overdosering kan medføre {k}dental fluorose{o} med misfarvning af tænderne og efter 10-20  år {k}skeletal fluorose{o} med tætte, evt. deforme knogler, knogletilvækst med tryk på nervestrukturer, forkalkning af ledbånd og slidgigtforandringer. Natriumfluorid og natriummonofluorfosfat har været anvendt til behandling af knogleskørhed ({k}osteoporose{o}) oftest i kombination med calcium og evt. D-vitamin. Behandling med 50 mg natriumfluorid og 800 mg calcium daglig øger knoglemassen og nedsætter antallet af knoglebrud. Bivirkningerne er mavegener og smerter omkring fodleddene.(sk)LMos 


