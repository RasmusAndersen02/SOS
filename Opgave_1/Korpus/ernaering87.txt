{h}kosttilskud,{o} produkter, der anvendes som tilskud til den sædvanlige kost, og som ikke er almindelige levnedsmidler. Lovmæssigt skelnes der mellem kosttilskud, som hører under Levnedsmiddelloven, og {k}naturlægemidler{o}, som er underlagt Lægemiddelloven.
 De mest brugte kosttilskud er kombinerede vitamin- og mineraltilskud, der indtages af mange i de industrialiserede lande. Der er ikke fundet holdepunkter for nogen gavnlig effekt hos raske voksne, fx i form af nedsat sygelighed, men heller ikke konstateret bivirkninger ved indtagelse af vitamin- og mineraltilskud. Disse anses således kun at være nødvendige for personer med nedsat indtagelse eller øget behov, fx børn, gravide, ammende og ældre, samt for personer med ensidige kostvaner.
 Desuden forhandles kosttilskud i form af slankeprodukter, fiberprodukter og urteteer samt produkter indeholdende fx ginseng, bakteriekulturer og hvidløg. Mange nye produkter, som kun er kortvarigt på markedet, består af urter eller planteudtræk af eksotisk eller ukendt oprindelse. For dem alle gælder, at dokumentation for effekt mangler eller er meget sparsom; flere af produkterne kan give bivirkninger.
 I 1990æerne er en række kosttilskud overgået til at være naturlægemidler, hvilket kræver, at de har en dokumenteret effekt. Det gælder bl.a. for fiskeolie, coenzym Q{st10}, ingefær og valerianerod. Se også >alternativ medicin og >helsekost.(sk)LOve 


hvidløg
